37

in vetustioribus, Oudendorpii, Crusiique editionibus: solus
victor tres exercitus occuparet.

Gap. 13. Nec successum victoriae moderatus est. ...;
alios, patrem et filium, pro vita roqautis sortiri
vel micare iussisse, ut alterutri concederetur, ac
spectasse utrumque morientem, cum patre, quia
se optulerat, occiso filius quoque voluntariam oc-
cubuisset necem.

Locus notissimuS, de quo fuse disputaverunt viri docti.
Lectio micare invenitur in tribus tantum codicibus, alii omnes
habent dimicare. De significatione verbi micare tractaverunt
multi interpretes, sed vanam dederunt operam. Nemo enim
est, qui dubitet unquam aliud id significare posse, quam
ludere diyitis. (De hac significatione vide locum ab aliis
quoque citatum apud Ciceronem. De officiis, Lib. III. c. 19
et 23).

Duo igitur verba, sortiri et micare fere idem valent, ambo
significant: sorti atque fortunae rem permittere. Minime di-
versa sunt, non enim alia intercedit discrepantia, quam
quae est inter genus et speciem. Quae cum ita sint, credere
vix possum Augustum patri et filio dedisse facultatem op· -
tandi utrum sortirentur an micarent. Eodem enim haec
redeunt. Aliam igitur optionem dedit imperator. In plerisque
libris Mss, legimus lectionem, quae sola vera esse potest:
sortiri vel dimicare.

Nimirum Augustus eos rogavit: „Utrum eligitis? Aut
sorte, aut pugna designare debetis uter vestrum morte af-

