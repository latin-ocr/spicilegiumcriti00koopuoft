‚55

Nic. Heinsius sic legendum opinatus est, quibus testibus
nisuS, ego quoque arbitror hoc modo sententiam nostram
legendam esse: Commodius id visum est, ut, qui ilico per-
ferrent litteras, interroqari quoque, si quid res exigerent,
possent.

Gap. 53. Officia cum multis mutuo exercuit, nec
prius dies cuiusque sollemnes frequentare desiit,
quam prandi iam natu et in turba quondam
,sponsaliorum die vematus.

Duas hic legimus temporis definitiones: quondam et spon-
saliorum die, quarum una: quondam, sufficit. Nam si vera
est lectio tradita, neque amplius circumscribitur vocabulum
turba, non satis constat cuiusmodi turbae fiat menti0. Spon-
saliorum die in turbam incidere potuit Augustus in foro, in
Campo MartiO, in via, in unoquoque denique totius urbis
loco. Attamen si princeps vexatus esset in quadam turba,
quae nulla ratione cum sponsaliorum aliquo festo cohaere-
bat, nullam haberet causam, cur non amplius dies sollemnes
frequentaret.

Suetonius ergo vult turbam convivarum, turbam eorum,
qui ad sponsalia celebranda convenerant. Notum est nume-
rum eorum convivarum, inprimis apud ditiores, insigniores·
que, semper permagnum fuisse et sic facile fieri potuit ut
in eorum turba etiam princeps huc atque illuc pelleretur,
trahereturque. Quae autem legimus apud auctorem nostrum
de variis turbis accipi possunt, neque ulla exstat necessitaS,
cur in vocabulo turba videamus convivarum turbam. Locus

