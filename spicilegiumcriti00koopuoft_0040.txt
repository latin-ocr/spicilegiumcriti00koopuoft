28

parte velata spuria mihi videntur et iam antea Gruterus
omnia haec pro glossemate habuit. Annotat Oudendorpius:
„Male (ita censet Gruterus) cum eodem modo referat Vale-
rius Maximus.'' Haud dubie, ille enim sic rem tradidit (Lib.
IV. c. 5, 6): „ne tribus quidem et viginti vulneribus, quin
verecundiae obsequeretur, absterreri potuit. Siquidem utra-
que togam manu demisit, ut inferior pars corporis tecta
collaberetur.'' (Sic plerique libri Mss. et editiones Valerii3
equidem cum Pighio aliisque praeferam lectionem codicis
Cauchiani: inferiore corporis parte, nam vix Latine dici po-
test partem tantummodo corporis collabi, quod nimirum de
ipso Caesare scriptum est). Argumentum autem, quod Ouden-
dorpius ex illis Valerii verbis hausit contra Gruteri opi-
nionem, ego afferre volo pro ea. Si Valerius vixisset post
Suetonium, fortasse credere possemus Valerium ante oculos
habuisse Suetonii locum, sed cum ita res sese non habeat,
vix aliud quid e Valerii verbis hauriri potest, quam hoc:
Verba, quae legimus apud Suetonium, a glossatore quodam

sumta sunt ex Valerio Maximo ut interpretaretur vocabula ¹
quo honestius caderet. Addit Oudendorpius ea vocabula pen-
dere a verbis: etiam inferiore corporis parte velata, quod
minime verum est. Pendent a praecedentibus: sinum ad
ima crura deduxit, ut e0, ut ita, honestius caderet. Sensus
horum verborum perlucidus est, nec indiget annotatione vel
interpretatione. Aliis quidem verbis eandem rem narrant
Ovidius (Metomorph. Lib. XIII. vs. 479) et Justinus (Lib.
XIV. c. 6), sed sensus prorsus idem est. Nimirum Caesar
sinum tunicae deducit ne quid indecori in eius corpore
videri possit. Haud dubie ergo verba citata aliena sunt a

