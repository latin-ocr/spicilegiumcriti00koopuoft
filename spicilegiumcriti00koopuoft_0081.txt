69

mitti iubebat.'' (Notum est Ciceronem, Caesarem, Sallustium
in eiusmodi sententiis indicativo uti solere, posteriores vero
scriptores coniunctivo.) Credo ergo et hic LipsiiTorrentiique
scripturam restituendam esse, et pronomen qno delendum.

Cap. 91. Omn dedicatam in Capitolio aedem Tonanti
Iovi assidue frequentaret, somniavit, queri Capi-
tolinum Iovem cultores sibi abduci, seque respon-
disse, Tonantem pro ianitore ei appositam; ideo-
que mox tintinnabulis fastiyiwn aedis redimiit,
quod ea fere ianuis dependebant.

De ultimis huius sententiae verbis videamus Imperfectum
dependebant offendit Oudendorpium, qua de causa suasit
dependeant. Contra eum docuit Wolfius imperfectum bene se
habere, ut Augusti actionem respicienS, neque tamen Suetonii
aetate hunc morem omissum significans. Sed nihil id ad
rem; quidquid legimus, verba haec ultima: qaod ea fere
ianuis dependebant corrumpunt contextum.

Quid enim continere debent? Causam nimirum, cur istud,
quod narratur, Augustus fecerit. Sed quid?

Quia tintinnabula vulgo ianua dependent, eam ob causam
iis Augustus non ianuam, sed fastigium redimit? Quae ca-
piat, qui capit. Nonne ergo templum Iovis Tonantis portam
vel ianuam habebat? Quodsi eam habebat, quidni ianuae,
sed potius fastigio affixit Augustus tintinnabula?

Sed non opus est haec perscrutari. Augusti factum huc
redit: Somnio perterritus Iovem Capitolinum sibi vult ob-
stringere, ideoque mox actione symbolica Iovem Tonantem

