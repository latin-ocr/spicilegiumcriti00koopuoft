17

ret vocabulum causas emphasin habere, non adiectivum alias.
Minime narrare vult auctor varios homines inter se dissen-
sisse de variis belli civilis causis3 sed omnes cives una con-
sensisse praetextum a Caesare allatum revera fictum fuisse
et veras armorum causas longe diversas fuisse ab hoc prae·
texto, Sensus hic satis clarus'et lucidus est, quod non am-
plius contendere possumus postquam inseruimus cum Bur-
manno vocabulum alii, quia tali modo amittimus oppositionem
necessariam inter praetextum et causas, Conservetur ergo
textus traditus.

In eiusdem capitis fine valde miror a viris doctis anxie
conservatum esse emblema ineptissimum, cum aliud emblema
deleverint. Legimus autem:

Quod existimasse videbatur et Cicera, scribens de
Officii-3, libro tertia semper Caesarem iu ore ha-

buisse. . .. Euripidis versus e. q. 8.

Quae olim legebantur inter habuisse et Euripidis summo
iure uncis inclusa sunt, sed qua de causa simul non amo-
verint interpretes alterum emblema, certe non intelligo. Nam
procul dubio et vocabula tertio libro, eandem ob causam pro
glossemate sunt habenda. Numquam Suetonio in mentem
venire potuit ea addere, primum quia non solebant scripto-
res veteres citare libros, capita vel paragraphos, deinde quo-
niam nimirum melius Romani sciebant quo loco in opere
„De officiis’' legerentur versus illi, quam ex quo dramate

Euripidis eos hauserit Cicero, Deleantur ergo,
2

