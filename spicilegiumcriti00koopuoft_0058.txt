46

constare apud auctoreS, quaerere possumus: Gur, si sana
esset lectio ter, tertium clausi templi mentionem non fecis-
sent fontes veteres? Si omneS, vel nonnulli auctorum, quos
citavi, persuasum habuissent Augustum ter clausisse tem-
plum, sine dubio hoc commemorassent factum disertis ver-
bis, narravissent post quod bellum, quo anno id factum
esset. Sed tacent hac de re, qua de causa quam maxime
dubitationi istud ter clusit est obnoxium. Atque altera quo-
que restat causa, cur suspectum habeam locum nostrum.

Suetonius scripsit, si fides habenda codicibus: clusit pro
clausit. Silentio praetereunt hanc formam interpretes, vel
paucis verbis annotant sine dubio fieri potuisse nt sic auc-
tor scriberet. Quod vix credi potest, nam cur hac forma
usus esset Suetonius, quae non est illius temporiS, cumque
semper scribat claude-re, οῖααεαε, claudendum etc. P Sic legi-
mus apud eum, semper et ubique, sine ulla exceptione3 hoc
unico loco exstat forma clusit. Quae res valde suspecta mihi
videtur. (De verbo claudendi cf. Caesar, cap. 34: Massiliae,
quae sibi in itinere portas clauserat; N erc, cap. 23: clausis
oppidorum portis3 Nero, cap. 47: clausis foribus, Domit.,
cap. 17: et praeterea clausa omnia reperisse; Tiber., cap. 50:
imo oppido clausam (Iuliam umorem) etc. etc).

Habemus ergo duo vocabula, quae ambo vitiosa creda-
mus. Non tamen duabus coniecturis emendanda sunt, sed
sufficit una. Suetonius breviter Augusti vitam narrans, uno
verbO, ni fallor, exposuit sub eius regno Iani templum ali-
quoties clausum fuisse. Nonne fieri potuit ut uteretur verbo
composito et scriberet: interclusit, i. e.: clausit per interval-·
lum, subinde, interdum clausit? Optime scio vulgo inter-

