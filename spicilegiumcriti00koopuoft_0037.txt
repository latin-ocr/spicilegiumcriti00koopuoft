25

in Britanniam transvescit, nisi perscrutatus et naviyationem
et accessum ad insulam.

Cap. 67. Nec milites eos pro contione, sed blandiore
nomine commilitones appellabat, habebatque tam
cultos ut arqento et auro politis armis ornaret,

simul et acl speciem et quo tenaciores eorum in
proelio essent, metu damni.

In ultimis huius sententiae verbis rursus incidimus in
vocabula supervacua. Emblema esse enim suspicor haec
metu damni. Sensus perlucidus est: Caesar milites ornabat
armis preciosis ut in proelio prudentiores essent, nec temere
arma sua abiicerent. Sic quoque intellexit hoc Caesaris con-
silium Polyaenus, qui, fortasse ex eodem fonte haurienS, sic
narrat (Lib. VIII. c. 23 ξ 28); »Καῖσαρ τοῖς στρατιώταις
·παρήγγειλεν, ὅπλα ἔχειν ἀργύρῳ καὶ χρυσῷ πεποικιλμένοι, μαλιστα
μὲν κόσμου χάριν· οὐχ ἥκιστα δὲ, ὅπως καὶ οἱ στρατιῶται τα
πολύτιμα περιμαχηται ἡγοῖντο.” De'damno nihil dicit Polyae-
nus. Praeterea offendit me locuS, quem in sententia nostra
obtinent vocabula citata. Languide nunc defluit sententia3
sine dubio praestitisset scribere: et qno metu damni tena-
ciores eorum in proelio essent. Sed non sunt vocabula ea
Suetonii, sunt annotatio ad adiectivum tenacior. Tenax rerum
suarum est quicumque ne eas amittat veretur. Miles autem
tenax armorum suorum melius pugnabit, fortius se defendet
‚quam is, qui arma sua nihili facit. Miles tenax magis dabit
operam ne forte hostes armis ipsum spolient. Haec iam

omnia insunt in adiectivo tenacior, atque ideo deleatur em-
blema metu damni.

