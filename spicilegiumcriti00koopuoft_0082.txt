70

revera ianitorem reddit. Totam principis actionem symboli-
cam esse, nemo est, qui non intelligat, qua de causa minime
opus est Augustum unum tantummodo tintinnabulum aedis
ianuae affigere, sicut fortasse fieri solebat in Romanorum
insulis et in procerum domibus. Fortasse dico, nam de
tintinnabulorum usu quotidiano inter se non consentiunt
viri docti. Dio Cassius enim, ut unum ex antiquitate afferam
exemplum, in somnii Augusti narratione, refert: „oi γὰρ τὰς
συνοικίαις νύκτωρ φυλάσσοντες κωδωνοφορόυσιν, ὅπως σημαίνειν. .. .
δύνωνται.’“ Secundum eum igitur tintinnabulum non ianuae
affixum est, sed a ianitore portatur, ut eo signum dare
possit.

Deinde satis constat vocabulum fastiyium prorsus aliud
quid significare quam ianua, nec unquam id significare posse.
Quibus argumentis nisus contendere audeo numquam ultima
haec verba a Suetonio scripta esse. Non sunt Suetonii sed
glossatoris. Auctor noster tantummodo narravit: „Tintinna-
bulis aedis fastigium redimiit Augustus, ut Iupiter Tonans
Capitolino pro ianitore appositus videretur”, ac nihil aliud.
Lector Romanus statim intellexit quid vellent et Augustus
et Suetonius, nam tintinnabulorum usus, quisquis fuit, sine
dubio omnibus Romanis notus erat. Glossator quidam tamen,
ut Augusti factum interpretaretur, verba citata suprascripsit,
ut declararet sic apud Romanos fieri solitum esse3 qua de
causa censeo ea delenda esse.

Cap. 94. In Asclepiadis Mendetis Theoloyumenon
libris leyo, Atiam, cum ad sollemne Apollinis
sacrum media nocte venissel, posita in templo

